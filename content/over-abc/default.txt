Title: Over abc

----

Description: Over ABC van het maken

----

Seotitle: 

----

Seodescription: 

----

Sectiondefault: 

----

Video: 

----

Cover: fairphone-2_internals.jpg

----

Sections: 

- 
  anchor: Visie / Waarom ABC van het Maken?
  title: Visie / Waarom ABC van het Maken?
  text: |
    **Kinderen willen maken in het onderwijs.
    En dat wil ABC van het Maken op een positieve manier stimuleren.**
    
    **De wereld mooier maken**
    In een wereld die bol staat van de technologie en die steeds sneller digitaliseert, is het belangrijk dat kinderen niet alleen leren programmeren en goed zoeken op het internet, maar ook dat ze vaardigheden ontwikkelen om hun leven zelf vorm te geven en beter en mooier te maken. Door zelf oplossingen te ontwerpen en te maken, gebruikmakend van oude en nieuwe ambachten en door de fysieke en digitale wereld te verbinden. Door iets te maken kan je problemen oplossen, de wereld beter begrijpen en deze beïnvloeden.
    
    **Wat is maakonderwijs?**
    Uitvinden en maken is van alle tijden. In het maakonderwijs zijn de drempels echter lager dan ooit om met digitale technologie aan de slag te gaan, zelf iets te maken en dit te delen met anderen. In FabLabs en makerspaces, op school of daarbuiten, gaan kinderen aan het werk met bijvoorbeeld 3D-printers en lasercutters, maar ook met ‘oude’ materialen, zoals hout, textiel, karton en stof.
     
    In het maakonderwijs komen creativiteit en het ambachtelijke maken van fysieke producten samen met de mogelijkheden van digitale technologie en digitale fabricage. Kinderen maken dingen op hun eigen manier, waardoor ze niet alleen van alles leren, maar ook kunnen laten zien wat hun ideeën zijn, wat ze interesseert en wie ze zijn. Lasersnijders en 3D-printers zijn steeds beter betaalbaar en bovendien makkelijk te bedienen. En een computer of robot maak en programmeer je tegenwoordig zelf. Daardoor wordt de afstand tussen wat je bedenkt en wat je maakt veel kleiner. Fabricage is weer persoonlijk geworden!
     
    **Waarom maakonderwijs in de 21e eeuw? **
    
    **Wij geloven:**
    - dat het begrijpen van digitale ontwikkelingen steeds belangrijker wordt om de wereld waarin we leven te begrijpen. Kinderen moeten technologie niet alleen kunnen ‘lezen’, maar er ook mee kunnen ‘schrijven’;
    - dat vraagt om nieuwe vaardigheden, op het gebied van digitale fabricage, robotica, mediawijsheid  en programmeren;
    - dat een sterke creatieve (maak)industrie van groot belang is voor de toekomst van Nederland.
    
    **en anderzijds:**
    - dat als je iets leert omdat je het graag wilt kunnen maken, je het nooit meer vergeet;
    - dat maakonderwijs leerlingen voorbereidt op hún wereld, in plaats van op de onze;
    - dat, door de verbinding te leggen tussen creativiteit, verbeelding en technologie, maakonderwijs verschillende talenten aanspreekt;
    - dat maakonderwijs nu geen duidelijke plek heeft in het huidige onderwijs, terwijl dat wel nodig is.
  bgcolor: '#21214a'
  textcolor: '#ffffff'
  _fieldset: text-section
- 
  standardimage: fairphone-2_internals.jpg
  anchor: ""
  _fieldset: image-section
- 
  anchor: De campagne ABC van het Maken
  title: De campagne ABC van het Maken
  text: |
    **ABC van het Maken bestaat uit een film, een maakweek en deze website.**
    
    **De film**
    Heb je de film nog niet gezien (of kan je er geen genoeg van krijgen ☺)? Kijk dan hier.
    Wil je de film delen op je website of via social media? Instructie invoegen.
    
    De kinderen die keihard hebben gewerkt om de letters te maken en schitteren in de film zijn van het SintLucas uit Eindhoven, De Populier in Den Haag en De Regenboog, De Witte Olifant en FabSchool uit Amsterdam.
    De film is gemaakt door WeFilm (www.wefilm.nl) en regisseur Wouter Keijzer.
    
    **ABC Maakweek**
    Er zijn al ontzettend veel scholen, makerspaces en bibliotheken bezig met maken. Alle activiteiten die in de week van 23 mei door het hele land georganiseerd worden, vind je hier.
    
    **abcmaken.nl**
    abcmaken.nl is een soort startpagina voor maakonderwijs. Op deze website (die niet het doel of de pretentie heeft volledig te zijn) kan je al klikkend ronddwalen en verschillende aspecten van maakonderwijs ontdekken. Laat het je inspireren om zelf aan de slag te gaan!
    
    Iets meer houvast nodig? Gebruik dan de leeswijzer.
  bgcolor: '#e7f0f0'
  textcolor: '#141414'
  _fieldset: text-section
- 
  standardimage: fairphone-2_internals.jpg
  anchor: ""
  _fieldset: image-section
- 
  anchor: Leeswijzer
  title: Leeswijzer
  text: |
    Let op: deze ‘begrippen’ moeten allemaal intern op de website doorlinken.
    
    Wil je meer weten over de maker movement?
    
    Wil je meer lezen over maakonderwijs?
    Start dan bijvoorbeeld met het boek Invent to Learn, volg de blog Makered.nl, kijk naar het gratis e-book van FabLearn, Meaningful Making boek of op Kennisnet (https://www.kennisnet.nl/digitale-vaardigheden/programmeren-maken/).
    
    Wil je weten waar je een FabLab, makerspace of codeclub bij jou in de buurt kunt vinden?
    Kijk dan op  de website van Stichting FabLab Benelux, Platform Maker Education of Codestarter.
    
    Wil je weten hoe andere scholen het doen?
    Kijk bijvoorbeeld eens op de website van FabKlas, X11 Maakschool of De Neptunus.
    
    Wil je een maakruimte gaan inrichten op school?
    Kijk dan eens op Mini FabLab, Fablab Factory, een gratis Engelstalig e-book van MakerEd over makerspaces op school of neem contact op met Platform Maker Education.
    
    Wil je direct aan de slag met een maakproject en of weten waar je lesmateriaal kunt vinden?
    Onder Lesmateriaal hebben we een aantal interessante platforms voor je verzameld.
    
    Wil je meer weten over mediawijsheid, media maken of een maakruimte gaan inrichten in de bibliotheek?
    Klik op Bibliotheken om te kijken wat daar allemaal al gebeurd of laat je inspireren via Mediawijsheid.nl of Media Maken.
    
    Wil je meer weten over machines, tools, gereedschappen en materialen?
    Alles over digitale fabricage en machines vind je bijvoorbeeld via: Stichting FabLab Benelux, Mini FabLab, Ultimaker en Fablab Factory.
    
    Programmeer en ICT tools zijn er in overvloed. Kijk bijvoorbeeld eens op ICT Leskisten,  onder Programmeren en de Techniekbieb. En leuke tools zoals de Makey Makey, FabSchoolino, Micro.bit en de Arduino, vind je gewoon op alfabet.
    Gereedschappen: laat je inspireren door deze Poster met 50 gereedschappen.
    Materialen: ga eerst eens aan de gang met restmaterialen die je overal kan vinden, zoals karton of een oude op afstand bestuurbare auto. Verder kan je natuurlijk terecht bij hobby en doe-het-zelf winkels en voor de meer geavanceerde elektronica bij Conrad.
    
    Wil je in contact komen met een ervaringsdeskundige?
    Wij verwijzen je graag door naar een van onze partners, een ervaringsdeskundige bij jou in de buurt, of proberen je zelf verder op weg te helpen.: contact@makereducatoin.nl.
  bgcolor: '#21214a'
  textcolor: '#ffffff'
  _fieldset: text-section
- 
  anchor: Over ABC van het Maken
  title: Over ABC van het Maken
  text: |
    ABC van het Maken is een initiatief van Platform Maker Education (FabKlas / Frysklab / Waag Society) in samenwerking met Mediawijzer.net en…
    
    Europese Commissie, onderdeel van het Better Internet for Kids project
    Hier lijst ondertekenaars op alfabetische volgorde invoegen
  bgcolor: '#21214a'
  textcolor: '#ffffff'
  _fieldset: text-section
- 
  anchor: Contact
  title: Contact
  text: 'Meer weten over ABC van het Maken / maakonderwijs: contact@makereducation.nl.'
  bgcolor: '#21214a'
  textcolor: '#ffffff'
  _fieldset: text-section

----

Sectionmeta: 

----

Author: 

----

Keywords: 

----

Created: 2017-04-18 14:45:00

----

Edited: 2017-04-18 14:45:00

----

Sectionseo: 

----

Tags: 